---
title: "Kymmenen kuvaa Pyhä-Luoston kansallispuistosta"
date: 2018-07-12
image: /images/blog/2018-07-12-luosto/_MG_8664-Pano_thumb.jpg
author: Jari Hanhela
excerpt: "Pyhä-Luosto on kahden vierailun jälkeen jäänyt minulle mieleen yhtenä parhaista kansallispuistovierailuista Suomessa. Puisto on suuri ja sen kauneuden voi kokea joko puiston halki kulkevalla vaellusreitillä - tai puiston eri puolilla sijaitsevilla päiväretkikohteilla."
keywords: luosto, pyha-luosto, pyhä-luoston kansallispuistom, pyha-luoston kansallispuisto
---

Pyhä-Luosto on kahden vierailun jälkeen jäänyt minulle mieleen yhtenä parhaista kansallispuistovierailuista Suomessa. Puisto on suuri ja sen kauneuden voi kokea joko puiston halki kulkevalla vaellusreitillä - tai puiston eri puolilla sijaitsevilla päiväretkikohteilla.

Ensimmäisen Pyhä-Luoston visiittini aikana tein päiväretkiä puiston eri kohteisiin. Päiväretkien kohteina olivat mm. Ukko-Luoston valloitus, Lampivaaran Ametistikaivos, Noitatunturille kiipeäminen sekä puiston ehkä kaikkien jylhin kokonaisuus: Isokuru.

Voisin hehkuttaa tuota Isokurua vaikka miten, sillä ensimmäinen kävelyni kurun läpi on jäänyt mieleen yhtenä parhaista retkimuistoista. Saavuin kurulle hieman sivusuunnasta, Karhunjuomalammen reittiä pitkin. Kuruun laskeutuessani ja siellä hetken kuljettuani sain nopeasti todeta, että tässä on kyseessä eräänlainen luontoseikkailijan haavemaailma. Oli lämmin kesäilta ja aurinko jo hiljalleen laskemassa mailleen. Hienosta säästä huolimatta liikkeellä ei ollut juuri ketään, vaan sain olla yksin kamerani kanssa tuossa kalliomaiseman ympäröimässä maailmassa. Upeissa maisemissa kulkeminen kyseisenä kesäiltana veti mielen haikeaksi ja nöyräksi.

Kurussa sijaitsee myös Pyhänkasteen putous, joka sekin kuuluu kansallispuiston tärkeimpiin ja kulttuurihistoriallisesti merkittävimpiin nähtävyyksiin. 17-metrinen vesiputous olisi jo itsessään ollut hieno nähtävyys, mutta sen historiasta kertovien kylttien myötä oli hämmentävää ajatella, millaista tälläkin paikalla on ollut kauan ennen minua.

![Pyhä-Luosto](/images/blog/2018-07-12-luosto/_MG_5641-Pano_thumb.jpg)
![Pyhä-Luosto](/images/blog/2018-07-12-luosto/_MG_5717_thumb.jpg)
![Pyhä-Luosto](/images/blog/2018-07-12-luosto/_MG_5726_thumb.jpg)
![Pyhä-Luosto](/images/blog/2018-07-12-luosto/_MG_5856_thumb.jpg)
![Pyhä-Luosto](/images/blog/2018-07-12-luosto/_MG_6339-HDR_thumb.jpg)
![Pyhä-Luosto](/images/blog/2018-07-12-luosto/_MG_8594-Pano_thumb.jpg)
![Pyhä-Luosto](/images/blog/2018-07-12-luosto/_MG_8630-Pano_thumb.jpg)
![Pyhä-Luosto](/images/blog/2018-07-12-luosto/_MG_8664-Pano_thumb.jpg)
![Pyhä-Luosto](/images/blog/2018-07-12-luosto/_MG_8845-HDR_thumb.jpg)
![Pyhä-Luosto](/images/blog/2018-07-12-luosto/_MG_8863-Pano_thumb.jpg)

Pyhä-Luoston upeat maisemat vilahtavat myös tekemälläni [Pohjoinen luonto -filmilläni](https://www.youtube.com/watch?v=bdM4cXxxZb8).